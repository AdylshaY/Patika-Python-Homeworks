# Veri Biliminin Geleceği

Günümüzde artık neredeyse herkesin elinde en azından bir telefon var. Çoğu evde bilgisayar ve tablet gibi internete bağlanan cihazlar bulunuyor. Hergün internete bağlanıyor ve bir şeylere tıklıyoruz. Alışveriş, fatura ödemeleri, mesajlaşmalarımız, pandemi sonrasında çoğu iş görüşmesi bile online olarak yapılıyor. Günümüzde internete bu kadar bağlıyken arkamızda bıraktığımız veriler ne oluyor? 

21 . yüzyılın en önemli silahı veridir. Arkamızda bıraktığımız veriler o kadar fazlalaştı ki artık, bizim profilimize uyan milyonlarca insanın analizi ile biz daha herhangi bir konuda karar vermeden bizim kararımızı önceden bilebiliyor bu verilere sahip olanlar. Çok klasik ancak arkadaşınızla ayakkabı almak hakkında konuştuktan sonra sürekli ayakkabı reklamları görüyorsunuz değil mi? Bu da yetmez gibi tesadüfe(!) bak ki en sevdiğin renk ve modele ait olan ürünlerin reklamı çıkıyor...

Bu biriken veri üzerinde analizler yapmak oldukça önemli bir konu. Dünya artık bunun farkında ve bu alana yönelik iş imkanları her geçen gün daha fazla artıyor. Gelecekte geçerli olacak mesleklerin en başında veri ile ilgili çalışmalar yapabilecek yetkinliğe sahip mesleklerin olacağı kesindir.
