Gününmüzde birçok insan çocuk yaşlarda matematik öğrenmeye başlıyor ve ne yazık ki bu çocuklardan birçoğu matematiğin aslında ne işe yaradığını, neler ifade ettiğini ve sayıların arkasında yatan büyülü dünyayı göremiyor. Belki de eğitim sisteminden dolayı, belki öğretim üyelerinden dolayı ancak bunun bir gerçek olduğu net bir şekilde ortada. 

Matematik hayatımızın her alanında karşımıza çıkıyor. Marketten ürün alırken fiyatları toplarız, alacağımız paraüstünü hesaplarız, taksitle alışveriş yaparız taksit sayısını hesaplarız, yeri gelir vergi borcumuzu hesaplarız vb. durumlar hayatımızın doğrudan içinde olan şeylerdir. Bunların yanı sıra sürekli okullarda öğrenciler tarafından sorulan bir soru vardır, "Hocam biz bunları gerçek hayatta nerede kullanacağız?". Bu soru genelde ilerleyen konularda daha sık sorulur, örneğin zamanında benimde sıklıkla sorduğum konulardan biri limit ve türev konularıydı. 

Sonrasında üniversitede mühendislik bölümü okuyunca anladım nerelerde kullanıldığını. Belki doğrudan günlük yaşamda kullanılmıyordu ancak günlük yaşamımızı etkileyen birçok alanda bu konulardan yararlanılıyordu. İnşaat alanında kullanılan ve bugün onlarca metre uzunlukta binalar inşa etmemizi sağlayan, metrelerce köprüler inşa etmemizi sağlayan birçok formülü elde etmek için bu konular gerekliydi. 

Kısaca matematik hayatımızın her alanında var, matematik olmasaydı ilerleyemezdik. Matematik yaşamı anlamamızı sağlayan bir bilim dalıdır. Matematik ezberlenmemelidir, sezgisel olarak anlayarak öğrenilmelidir. Nedenini bildiğimiz birşeyi kolay kolay unutmayız. Sürekli sorular sormalı, cevaplar aramalıyız. Bu sadece matematik için böyle değildir, hayatımızın her alanında DOĞRU soruları sormayı bilmeli ve nasıl cevaplar bulabileceğimizi öğrenmeliyiz. 
